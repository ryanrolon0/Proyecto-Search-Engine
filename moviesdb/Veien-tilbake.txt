Veien tilbake

 Vi møter den unge fiolinisten Øyvind Dahl på et tidspunkt da alt har rablet for ham og han er helt desperat etter alkohol. Han har forlatt kone og barn og har slått seg sammen med forhutlede kunstnere og mistenkelige individer, og skaffer seg sitt daglige brennevin ved å pantsette sine siste eiendeler, selv gifteringen, og ved ynkelig bomming av penger. Rent tilfeldig dumper han borti et selskap hos en direktør Stavik, som selv er svak for det sterke, lager skandale ved å ødelegge husets fiolin og blir sparket på dør. Han får bo hos sin venn, maleren Gran, som også er kommet til veis ende, takket være alkoholen.

