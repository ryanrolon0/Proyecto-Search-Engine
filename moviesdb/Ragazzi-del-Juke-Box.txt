Ragazzi del Juke-Box

 Il Commendator Cesari e proprietario di una casa di edizioni musicali melodiche; sua figlia Giulia, invece, apprezza soltanto la musica moderna e gli urlatori. Cesari decide allora di costituire dei club intitolati a Claudio Appio, il principale cantante di canzoni melodiche. Per ripicca Giulia frequenta «La fogna», ritrovo dei sostenitori del nuovo genere musicale, dove si esegue la musica più sfrenata. Il dissidio tra padre e figlia si accende sempre di più. Gli urlatori, capeggiati da Giulia, provocano uno scandalo, che genera l'arresto del Commendatore. A questo punto la figlia prende le redini dell'azienda ed inizia a produrre il nuovo genere musicale, che rende ottimi risultati economici. Quando Cesari viene rilasciato, si rende conto dell'ottimo affare creato dalla figlia e rinuncia alle sue idee tradizionaliste, appoggiando i nuovi cantanti.

