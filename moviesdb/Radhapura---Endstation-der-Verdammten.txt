Radhapura - Endstation der Verdammten

 Steve Weston, cercatore di diamanti a Ceylon, viene derubato delle sue preziose pietre. Rimasto senza denaro si fa assumere in una miniera dove ritrova nelle vesti dello spietato sorvegliante proprio Alfred, l'uomo che gli ha sottratto i diamanti. Costui, riconosciuta la sua vittima, cerca di liberarsene incolpandola a sua volta di furto. Sventato il tentativo, Steve organizza con la complicità di altri bianchi e l'aiuto di una guardia, che ha con lui un debito di gratitudine, la fuga dalla miniera. Avvertito da una spia, Alfred reagisce deportando Steve e gli altri in una piccola isola dalla quale e molto difficile evadere. Impadronitosi di alcuni candelotti di dinamite, Weston e gli altri minatori si sollevano contro i sorveglianti, costringendo Alfred a un precipitoso ritorno a Ceylon. Steve, che nella rivolta ha perduto tutti i suoi amici, lo raggiunge e ingaggia una furiosa lotta con lui durante la quale Alfred sta per avere la meglio. L'intervento di un'indigena, però, pone fine per sempre alla sua esistenza.

