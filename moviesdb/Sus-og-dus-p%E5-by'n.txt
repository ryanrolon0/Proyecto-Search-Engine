Sus og dus på by'n

 Her møter man Slegga - en tragikomisk skikkelse, en hardhent bamse av en godgutt uten synderlig sosial bevissthet - på eventyr med Reven - en durkdreven og utspekulert småkjeltring. Disse to fengselsfuglene har en felles venninne, Nelly, som lyser opp i tilværelsen den stakkels tid da det slumper seg at alle er utenfor murene på samme tid. Og mange andre typer krysser deres vei når underlige situasjoner oppstår i Oslos fargerike underverden, der det fremdeles blomstrer i asfalten.

