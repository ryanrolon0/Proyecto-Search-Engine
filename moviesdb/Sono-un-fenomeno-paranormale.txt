Sono un fenomeno paranormale

 Roberto Razzi e uno stimato conduttore televisivo. Egli presenta un programma molto seguito, volto a svergognare finti maghi e pranoterapeuti. Durante un suggestivo viaggio in India, il poveretto subisce un incidente. Una vertiginosa caduta dal dorso di un elefante. L'impatto gli causa seri problemi paranormali. Proprio quelli che abitualmente sbertuccia sul video, questa volta autentici. Dapprima resta sconvolto e incredulo. Poi, costretto a conviverci, ritorna in India a parlarne con un fachiro. Proprio questi gli insegna a mettere le sue doti a servizio del mondo...

